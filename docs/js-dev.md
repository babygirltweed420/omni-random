# Omni Calculator szuka developera javascriptowego

**TLDR; [Omni Calculator](https://www.omnicalculator.com) szuka javascriptowego fullstackowego developera (głównie React), który chce być istotną częścią czegoś dużego. Jesteśmy niezależnym, zarabiającym na siebie starupem. Mamy fajny produkt, misję i miliony wdzięcznych użytkowników. Mamy mega szybki i solidnie ugruntowany wzrost.**

[![video](https://d19bmpuck59ajs.cloudfront.net/wp-content/uploads/2015/02/youtube-vid.jpg)](https://www.youtube.com/watch?v=bA_FenPhOHs)

Może to i nietypowe ogłoszenie, ale jest niezmierne ważne, żebyśmy znaleźli kogoś, kto się dobrze wpasowuje w nasz zespół, produkt i wizję... i żebyś wiedział(-a), w co się pakujesz.  Zatem w tym tekscie nie przeczytasz o tym, że dostaniesz multisporta i banany, ale raczej o tym, po co robimy to, co robimy.  Będzie też trochę przydługawo, ale chcemy zabrać kilka następnych lat z Twojego życia, więc może warto poświęcić 5 minut na poczytanie o nas.  Przeczytaj i zagadaj, jeśli wyda Ci się to ciekawe.

## Po co istniejemy?

Pomagamy ludziom podejmować decyzje poprzez ułatwienie oparcia ich o twarde liczby, a nie o emocje lub intuicję.  Ludzie nie potrafią i nie lubią liczyć, my sprawiamy, że otrzymanie potrzebnych liczb jest banalnie proste, szybkie i wygodne. Świat, w którym rzadziej podejmujemy kretyńskie decyzje jest lepszym światem.

## Co robimy?

Platformę, w ramach której szybko i łatwo tworzy się kalkulatory do liczenia konkretnych rzeczy ("podaj A, B i C, otrzymasz D i E).

Na obecnym etapie wykorzystujemy platformę sami, żeby budować nasz serwis - https://www.omnicalculator.com .  Wypuściliśmy go na początku kwietnia 2016, mamy już ponad 2 miliony sesji miesięcznie (luty 2018) i podwajamy ruch co mniej-więcej 4-5 miesięcy. Doszliśmy do tego bez wydawania kasy na ruch lub SEO - po prostu jesteśmy lepsi w rozwiązywaniu problemów naszych użytkowników od kogokolwiek innego na świecie.  Użytkownicy to doceniają, a Google widzi po różnych metrykach, że wolą nas, a nie konkurencję.  Artykuły w takich serwisach jak TechCrunch, TheNextWeb, Lifehacker, MSN, Gazeta Wyborcza i nawet Playboy nie zaszkodziły :-)

## Co w przyszłości?

Wiemy, jak dojść do dziewięciocyfrowego ruchu (setki milionów sesji miesięcznie) po prostu robiąc to, co robimy i stale poprawiając się w każdym obszarze (a jest jeszcze sporo miejsca do poprawy), ale w pewnym momencie przeznaczymy nasze zasoby na budowanie fajnych narzędzi opartych o naszą rdzieniową technologię. Kilka przykładów:

 * Platforma, w ramach której ludzie sami tworzą kalkulatory. Taka Wikipedia/GitHub dla kalkulatorów.
 * Integracja z innymi produktami.  Excel jest obecnie narzędziem dla geek'ów.  W najlepszym wypadku geek zrobi w nim narzędzie dla innego geeka.  My sprawimy, że będzie mógł nim zrobić narzędzie, które obsłuży bez problemu jego babcia.
 * Inne od aktualnego interfejsy.  Np. pozwolimy Siri/Aleksie/Google Assistantowi/Cortanie rozwiązać tysiące popularnych problemów matematycznych.
 
 ## Czy startupy nie padają co pięć sekund?
 
Tak, padają.  Ale nie my.  Idąc pod prąd powszechnie obowiązującemu modelowi, [zdecydowaliśmy się nie szukać kasy u inwestorów](https://blog.omnicalculator.com/not-raising/).  Budowa zespołu jest przez to wolniejsza, ale jesteśmy niezależni i stabilni finansowo.  Nie zamkniemy interesu, gdy nie uda się znaleźć inwestorów na kolejną rundę i/lub nie uda się dogonić wydatków przychodami.  Bo musimy, więc wychodzimy na plus.
 
## Kogo szukamy?
 
Przede wszystkim, szukamy kogoś zainteresowanego uczestnictwem w czymś dużym i ważnym.  Jeśli chcesz od życia czegoś więcej, jeśli chcesz współtworzyć projekt na miliard użytkowników, pogadajmy.  Masz do czynienia z tą nietypową sytuacją, kiedy z jednej strony widać już teraz wyraźnie, że wyjdzie z tego duża rzecz, a z drugiej firma jest jeszcze na tyle mała, ze możesz być istotnym współautorem jej sukcesu.  Taka kombinacja nie zdarza się często.
 
## Skille:
 
Koniecznie: silny React i vanilla js.
 
Mile widziane: GraphQL / Apollo, node.js, Redux, ogólnie pojęta architektura, doświadczenie z pracą zespole.

Ponadto Python (Django) i PostgreSQL też mile widziane, ale bez nich bez problemu przeżyjemy.

Doświadczenie: najchętniej senior, ale dla zajawionego/ogarniętego juniora też znajdzie się miejsce.

## Kasa

Senior: 10-15k netto na B2B i odpowiednio mniej przy umowie o pracę.
Junior i mid: odpowiednio mniej.

## Inni o nas:

* https://techcrunch.com/2016/06/24/omni-calculator-brings-math-to-the-masses/
* http://wyborcza.biz/biznes/1,147584,20518836,wszechkalkulator-z-polski-bedziemy-tak-popularni-ze-google.html (zaczynaliśmyu)
* http://krakow.wyborcza.pl/krakow/7,44425,21700686,omni-calculator-obliczy-wszystko-sukces-aplikacji-z-krakowa.html (pół roku temu)
* https://in-krakow.pl/news-details/krakowski-kalkulator-przeliczy-wszystko-robi-furore-w-usa/59c3bf90b9c7832900942c41 (film)
* http://www.rdc.pl/podcast/popoludnie-rdc-omni-calculator/ (radio)

## Brzmi ciekawie?

Super.  Pogadajmy.  Najprościej jest wyciągnąć telefon z kieszeni i wykręcić 507-758-583.  Albo umówić się tekstowo - matt@omnicalculator.com.  **Teraz, potem wypadnie z głowy.**


