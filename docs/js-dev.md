# Omni Calculator szuka developera javascriptowego

**TLDR; Omni Calculator szuka javascriptowego seniora (głównie React), który chce być istotną częścią czegoś dużego. Jesteśmy niezależnym, zarabiającym na siebie starupem, mamy fajny produkt, misję i miliony wdzięcznych użytkowników. Rośniemy mega szybko i chcemy, żebyś nam pomógł.**

[![firlm](https://img.youtube.com/vi/VID/0.jpg)](https://www.youtube.com/watch?v=bA_FenPhOHs)

Może to i nietypowe ogłoszenie, ale jest niezmierne ważne, żebyśmy znaleźli kogoś, kto się dobrze wpasowuje w nasz zespół, produkt i wizję... i żebyś wiedział(-a), w co się pakujesz.  Zatem w tym tekscie nie przeczytasz o tym, że dostaniesz multisporta i banany, ale raczej o tym, po co robimy to, co robimy.  Będzie też trochę przydługawo, ale chcemy zabrać kilka następnych lat z Twojego życia, więc może warto poświęcić 5 minut na poczytanie o nas.  Przeczytaj i zagadaj, jeśli wyda Ci się to ciekawe.

## Po co istniejemy?

Pomagamy ludziom podejmować decyzje poprzez ułatwienie oparcia ich o twarde liczby, a nie o emocje lub intuicję.  Ludzie nie potrafią i nie lubią liczyć, my sprawiamy, że otrzymanie potrzebnych liczb jest banalnie proste, szybkie i wygodne. Świat, w którym rzadziej podejmujemy kretyńskie decyzje jest lepszym światem.


## Co robimy?

Platformę, w ramach której szybko i łatwo tworzy się kalkulatory do liczenia konkretnych rzeczy ("podaj A, B i C, otrzymasz D i E).

Na obecnym etapie wykorzystujemy platformę sami, żeby budować nasz serwis - https://www.omnicalculator.com .  Wypuściliśmy go półtora roku temu, mamy już 1.3 miliona sesji miesięcznie i podwajamy ruch co mniej-więcej 4 miesiące (ostatni szybciej). Doszliśmy do tego bez wydawania kasy na ruch lub SEO - po prostu jesteśmy lepsi w rozwiązywaniu problemów naszych użytkowników od kogololwiek innego na świecie.  Artykuły w takich serwisach jak TechCrunch, TheNextWeb, Lifehacker, MSN, Gazeta Wyborcza i nawet Playboy nie zaszkodziły :-)

## Co w przyszłości?

Wiemy, jak dojść do dziewięciocyfrowego ruchu (setki milionów sesji miesięcznie) po prostu robią to, co robimy i stale poprawiając się w każdym obszarze (a jest jeszcze sporo miejsca do poprawy), ale w pewnym momencie przeznaczymy nasze zasoby na budowanie fajnych narzędzi opartych o naszą rdzieniową technologię. Kilka przykładów:

 * Platforma, w ramach której ludzie sami tworzą kakulatory. Taka Wikipedia/GitHub dla kalkulatorów.
 * Integracja z innymi produktami.  Excel jest obecnie narzędziem dla geek'ów.  W najlepszym wypadku geek zrobi w nim narzędzie dla innego geeka.  My sprawimy, że będzie mógł nim zrobić narzędzie, które obsłuży bez problemu jego babcia.
 * Inne od aktualnego interfejsy.  Np. pozwolimy Siri/Aleksie/Google Assistantowi/Cortanie rozwiązać tysiące popularnych problemów matematycznych.
 
 ## Czy startupy nie padają co pięć sekund?
 
Tak, padają.  Ale nie my.  Idąc pod prąd powszechnie obowiązującemu modelowi, [zdecydowaliśmy się nie szukać kasy u inwestorów](https://blog.omnicalculator.com/not-raising/).  Rozwój był przez to wolniejszy, ale jesteśmy dzięki temu niezależni i stabilni finansowo.  Nie zamkniemy interesu, gdy nie uda się znaleźć inwestorów na kolejną rundę.  Podstawy finansowe są solidnie, chętnie o tym poopowiadam na rozmowie.
 
## Kogo szukamy?
 
Przede wszystkim, szukamy kogoś zainteresowanego uczestnictwem w czymś dużym i ważnym.  Jeśli chcesz od życia czegoś więcej, jeśli chcesz współtworzyć projekt na miliard użytkowników, pogadajmy.  W najgorszym razie poświęcisz pół godziny na rozmowę o ciekawym projekcie.  W najlepszym Ty się zajawisz nami, my Tobą i zbudujemy razem mega fajne rzeczy.
 
## Skille:
 
Koniecznie: silny React i vanilla js
 
Mile widziane: GraphQL / Apollo, node.js, Redux, doświadczenie w prowadzeniu zespołu.

Ponadto Python (Django) i PostgreSQL też mile widziane, ale bez nich bez problemu przeżyjemy.

## Kasa

8-12k netto na B2B i odpowiednio mniej przy umowie o pracę.  Więcej, jeśli jesteś gwiazdą znudzoną tym, co teraz robisz i chcącą zrobić coś, co ma znaczenie (i gotową przyjąć spory ciężar na klatę).
